# -*- mode: mandoku-view; -*-
#+TITLE: 詩所
#+DATE: 2015-08-24 22:06:27.296437
#+PROPERTY: ID KR1c0050
#+PROPERTY: BASEEDITION WYG    
#+PROPERTY: JUAN 卷八
<pb:KR1c0050_WYG_008-1a>¶
欽定四庫全書¶
　詩所卷八¶
　　　　　　　　　　　　大學士李光地撰¶
周頌¶
　頌者祭祀之樂歌也自天地以及宗廟百神無非祭¶
　者然天地至大不可以形容也故郊祀明堂惟言配¶
　者之功徳而已餘則自宗廟之祭而類及之而以助¶
　祭之詩附焉其篇先以文王者以聖徳受命四始皆¶
<pb:KR1c0050_WYG_008-1b>¶
　文王也終以武者大武周舞也樂歌不同而舞惟一¶
　故諸祭祀之用舞者必以此詩相應是周樂之亂章¶
　也成王四詩非常祭詩也前二篇免䘮告廟後二篇¶
　其自儆者先儒謂後世因用為䘮畢祭告之樂章或¶
　者然與載芟以下當别為豳頌説具豳風¶
於穆清廟肅雝顯相濟濟多士秉文之徳對越在天駿¶
奔走在廟不顯不承無射於人斯(無/韻)¶
　顯相助祭者多士執事者是二者皆能秉持文王之¶
<pb:KR1c0050_WYG_008-2a>¶
　德故對越其在天之神如見文王焉駿奔走其在廟¶
　之主如事文王焉非文王之徳光顯於無窮而繼承¶
　於不替安能無斁於人心如此乎¶
　　清廟一章○此方祭之詩¶
維天之命於穆不已於乎不顯文王之徳之純假以溢¶
我我其收之駿惠我文王曾孫篤之(無/韻)¶
　假以溢我朱子従傳作何以恤我駿惠我者大惠愛¶
　於我也首四句言文王性與天合後四句言其遺澤¶
<pb:KR1c0050_WYG_008-2b>¶
　在後其何以恤我乎我則當收受之庶幾其恤之辭¶
　也旣而言文王之大惠愛於我也我曾孫當篤厚之¶
　深感其惠之辭也¶
　　維天之命一章○此祭而受福之詩¶
維清緝熙文王之典肇禋迄用有成維周之禎¶
　典者祀典也虞書曰直哉惟清大雅曰於緝熙敬止¶
　故清而緝熙者文王之祀典如是今祀文王者能自¶
　始祭以迄成事則勿替其典者實受其福矣¶
<pb:KR1c0050_WYG_008-3a>¶
　　維清一章○此祭畢而送神之詩三詩皆祭于文¶
　　王廟者其後或于太廟亦用之葢文徳之歌武功¶
　　之舞周人崇之也至而用之也廣記曰升歌清廟¶
　　下而管象以舞大武又曰始奏以文復亂以武恐¶
　　非獨文王廟為然也¶
烈文辟公錫兹祉福惠我無疆子孫保之¶
　烈文者文徳光昭也辟公太王以上之先公也先公¶
　徳澤深厚故錫福以惠我而子孫保之猶前言駿恵¶
<pb:KR1c0050_WYG_008-3b>¶
　我文王曾孫篤之也¶
無封靡于爾邦維王其崇之念茲戎功繼序其皇之¶
　封大也靡滅也王太王王季文王也繼序謂武王也¶
　周之先公保其邦土無封無靡至太王肇基王迹王¶
　季能勤王家文王誕膺天命以撫方夏於是而業始¶
　崇矣念此創業之大功故武王繼序因而大之奄有¶
　天下也¶
無競維人四方其訓之不顯維徳百辟其刑之於乎前¶
<pb:KR1c0050_WYG_008-4a>¶
王不忘¶
　言自太王至於武王所以成王業者非圗度天命也¶
　自强修徳焉耳莫强於人是以四方服而訓之莫顯¶
　於徳是以百辟化而刑之天下歸心大命集焉因歎¶
　息而詠其功徳之難忘也¶
　　烈文一章○此祭太廟之詩首言辟公者兼歴代¶
　　未祧旣祧之主或時祫大祫皆用之也¶
天作高山大王荒之彼作矣文王康之彼徂(當作/岨)矣岐¶
<pb:KR1c0050_WYG_008-4b>¶
有夷之行子孫保之¶
　　天作一章○禮入廟以昭穆相祔此文王祔祭于¶
　　太王之詩¶
昊天有成命二后受之成王不敢康夙夜基命宥宻於¶
緝熙單厥心肆其靖之(無/韻)¶
　命天命也徳者命之基敬者徳之聚夙夜之間極其¶
　嚴敬是謂基天命于深宻之中易言洗心退藏於密¶
　是也繼續光明而盡其心謂勤于學也王自作詩曰¶
<pb:KR1c0050_WYG_008-5a>¶
　敬之敬之天維顯思命不易哉又曰日就月將學有¶
　緝熙于光明此詩所頌即述王意也肆其靖之美其¶
　治功也¶
　　昊天有成命一章○此成王祔祭于文王之詩¶
我將我享維羊維牛(音/疑)維天其右(音/以)之儀式刑文王之¶
典日靖四方伊嘏文王旣右饗之我其夙夜畏天之威¶
于時保之(末三句/無韻)¶
　始則庻幾於天之右之而不敢必也然而上天之載¶
<pb:KR1c0050_WYG_008-5b>¶
　無聲無臭儀刑文王萬邦作孚我能儀式刑文王之¶
　徳則錫福之文王可信其右享之矣文王享庻幾天¶
　亦享乎而猶不敢恃也夙夜以畏其威時時保守其¶
　所以命我者而已聖人之事天也如此¶
　　我將一章○此宗祀文王於明堂以配上帝之詩¶
時邁其邦昊天其子之實右序有周薄言震之莫不震¶
疊懐柔百神及河喬嶽允王維后明昭有同式序在位¶
載戢干戈載櫜弓矢我求懿徳肆于時夏允王保之(無/韻)¶
<pb:KR1c0050_WYG_008-6a>¶
　時邁巡守於邦國也王謂文武也始言我巡守於邦¶
　國昊天其子之乎亦未敢必之辭也旣而曰天實右¶
　序有周是以震之而人莫不震疊懐柔之而神莫不¶
　寧順信乎王之作元后而為天之所子矣今我將明¶
　昭有周之徳而偃武修文式序諸侯之位而求賢布¶
　列信乎亦惟王之有以保我使之無負于天之所子¶
　也葢歸功前王告行而祈之之意¶
　　時邁一章○此巡守而告于廟之詩春秋傳以為¶
<pb:KR1c0050_WYG_008-6b>¶
　　武王時作然考之書成王巡侯甸六服承徳定為¶
　　方岳黜陟之制則或成王之詩凡傳所謂武王作¶
　　詩多不確也¶
執競武王無競維烈不顯成康上帝是皇自彼成康奄¶
有四方斤斤其明(彌郎/反)鐘鼓喤喤(音/皇)磬筦將將降福穰¶
穰降福簡簡威儀反反旣醉旣飽福禄来反¶
　　執競一章○此康王祔祭于武王之詩言成康者¶
　　猶前祔祭成王而稱二后葢祔祖則亦告考文武¶
<pb:KR1c0050_WYG_008-7a>¶
　　功徳相等成康功徳亦相等也惟武王始受天命¶
　　其入廟之典當殊故惟武王祔王季無詩¶
思文后稷克配彼天立我烝民莫匪爾極貽我來牟帝¶
命率育無此疆爾界陳常于時夏(四句/無韻)¶
　稼穡有成而教興焉故曰陳常于時夏發語賛其有¶
　文徳者此也孔子曰后稷之為天下烈也豈一手一¶
　足哉¶
　　思文一章○此郊祀后稷以配天之詩后稷周之¶
<pb:KR1c0050_WYG_008-7b>¶
　　太祖七廟之尊也旣為宗廟之尊又為社稷之主¶
　　四時旣有常祀矣此則又於冬至元日之大祭推¶
　　而配天焉¶
嗟嗟臣工敬爾在公王釐爾成來咨來茹(與畬/協)嗟嗟保¶
介維莫之春亦又何求如何新畬於皇來牟將受厥明¶
明昭上帝(與艾/協)迄用康年命我衆人痔乃錢鎛奄觀銍¶
艾¶
　臣工農官之從祀后稷者也保介農官之副也臣工¶
<pb:KR1c0050_WYG_008-8a>¶
　配享先王故曰在公敬謂崇祀之也咨亦歎辭茹納¶
　也歎息欲其来格而歆納也農官稍尊故又呼其保¶
　介而命之言時即莫春矣何所求乎問新畬之如何¶
　耳新畬者百穀具焉皆宜當春而有事者就中則麥¶
　秋已近將受上帝之明賜爾其明昭上帝之徳使之¶
　卒以豐年我將命衆人具田器而觀收穫也明昭上¶
　帝猶前言明昭有周¶
　　臣工一章○此旣祈穀於上帝配以后稷因而致¶
<pb:KR1c0050_WYG_008-8b>¶
　　祭農官之詩下篇同元日祈穀去暮春不逺故曰¶
　　維莫之春¶
噫嘻成王旣昭假爾(與里/協)率時農夫播厥百穀駿發爾¶
私終三十里亦服爾耕十千維耦(古音魚/矩反)¶
　言自成王則旣有祀典以昭假于爾矣爾其率時農¶
　夫以盡地利而齊人力乎人力不勤而欲明昭上帝¶
　雖神不能也故祝其隂有以率之¶
　　噫嘻一章○古者雩祭謂其吁嗟以祭為民請命¶
<pb:KR1c0050_WYG_008-9a>¶
　　故不勝其禱祈之哀此兩詩以嗟嗟噫嘻發辭者¶
　　以此兩詩之所用同然彼成王之詩此康王之詩¶
　　也¶
振鷺于飛于彼西雝我客戾止亦有斯容在彼無惡在¶
此無斁庶幾夙夜(音/豫)以永終譽¶
　振鷺興其修潔雝辟雝也太學在西郊故曰西雝我¶
　客指賓興之賢士也在彼學者也不厭故曰無惡在¶
　此教者也不倦故曰無斁以永終譽期其以令譽終¶
<pb:KR1c0050_WYG_008-9b>¶
　也大雅思齊古之人無斁譽髦斯士¶
　　振鷺一章○釋奠于太學之詩也¶
豐年多黍多稌亦有高廩(二句/無韻)萬億及秭為酒為醴烝¶
畀祖妣以洽百禮降福孔皆¶
　百禮指凡先農田祖社方之祭也古有事于報賽者¶
　必先家祭而後行之故楚茨信南山皆言祭祀先祖¶
　之事甫田大田乃及方社田祖是皆自祖妣以洽百¶
　禮之證也¶
<pb:KR1c0050_WYG_008-10a>¶
　　豐年一章○報賽田事之詩¶
有瞽有瞽在周之庭設業設虡崇牙樹羽應田縣鼓鞉¶
磬柷圉旣備乃奏簫管備舉喤喤厥聲肅雝和鳴先祖¶
是聽我客戾止永觀厥成¶
　瞽用以絃歌於堂上者也設樂縣及鼓鞉柷圉之屬¶
　於下以奏簫管所謂下管者也肅雝和鳴葢總而言¶
　人聲八音相應無不和諧也先祖聽之賔客至焉如¶
　虞書所謂祖考来格虞賓在位者成樂舞之節叚至¶
<pb:KR1c0050_WYG_008-10b>¶
　舞入而樂將闋矣故以成言之虞有九成周有六成¶
　　有瞽一章○序以為作樂而合乎祖之詩¶
猗與漆沮潛有多魚有鱣有鮪鰷鱨鰋鯉以享以祀以¶
介景福(方墨/反)¶
　　潜一章○序以為季冬薦魚季春薦鮪于寢廟之¶
　　詩自振鷺至此不能比於郊廟之祭而皆列在祀¶
　　典侑以樂歌者故類次于此¶
有來雝雝至止肅肅相維辟公天子穆穆於薦廣牡相¶
<pb:KR1c0050_WYG_008-11a>¶
予肆祀假哉皇考綏予孝子宣哲維人文武維后(音/户)燕¶
及皇天克昌厥後(音/户)綏我睂夀介以繁祉旣右烈考亦¶
右文母(滿以/反)¶
　安我以睂夀助我以多福使之得以嵗時在考妣之¶
　前如見考妣之在右者葢孝子不以夀為幸而幸其¶
　多伸一日之慕於父母無存没一也¶
　　雝一章○武王祭於文王之廟徹而歌此詩後世¶
　　遂用以為祭徹之樂周禮所謂歌徹者此也¶
<pb:KR1c0050_WYG_008-11b>¶
載見辟王曰求厥章龍旂陽陽和鈴央央鞗革有鶬休¶
有烈光率見昭考以孝以享以介睂夀永言保之思皇¶
多祜烈文辟公綏以多福俾緝熙于純嘏(音/古)¶
　諸侯自言来朝天子以求章法則見天子車馬之光¶
　華如此先率以見武王之廟繼而助孝享于先公先¶
　王咸願為天子求眉夀而使其永言保之故又言多¶
　祜之辟公宜綏以多福使其緝續光明於純嘏葢為¶
　天子祝釐之辭也思皇多祜烈文辟公猶前言伊嘏¶
<pb:KR1c0050_WYG_008-12a>¶
　文王但言辟公者以先公為尊也多祜也多福也純¶
　嘏也其義一也自神降之則曰祜自人受之則曰福¶
　嘏猶祜也¶
　　載見一章○諸侯助祭之所作葢成王時詩也太¶
　　師編入之而祭祀亦用焉其用當與雝同故以相¶
　　次¶
有客有客亦白其馬(音/姥)有萋有且敦琢其旅有客宿宿¶
有客信信言受之縶以縶其馬薄言追之左右綏之旣¶
<pb:KR1c0050_WYG_008-12b>¶
有淫威降福孔夷¶
　始言其来而車馬徒從如此繼言天子款而留之之¶
　禮意終言留之不得追而送之安而慰之葢天旣降¶
　大威於商矣今微子能承其祀是以福降而威平也¶
　　有客一章○微子助祭祖廟而王遣之之詩其義¶
　　與雝載見為類故以相次¶
於皇武王無競維烈允文文王克開厥後嗣武受之勝¶
殷遏劉耆定爾功(無/韻)¶
<pb:KR1c0050_WYG_008-13a>¶
　言武王莫競之功實自文王文徳開之武王葢嗣文¶
　王之志其勝殷也以除殘去殺而已是以至於老而¶
　始定其功中庸所謂未受命者明其無取天下之心¶
　也¶
　　武一章○朱傳云春秋傳以此為大武之首章大¶
　　武周公象武功之舞歌此詩以奏之愚謂此詩所¶
　　以序於後者以此葢與舞相應之詩當在升歌下¶
　　管之外且羣祭皆用之非如他樂章之各有其所¶
<pb:KR1c0050_WYG_008-13b>¶
　　也餘見清廟三终之下¶
閔予小子遭家不造嬛嬛在疚於乎皇考永世克孝念¶
茲皇祖陟降庭止維予小子夙夜敬止於乎皇王繼序¶
思不忘¶
　言皇考終身能孝故思念皇祖而如見其陟降于庭¶
　者今予小子可不夙夜而敬承其意乎因歎息而言¶
　繼文武之序不可一日而忘孝敬也¶
　　閔予一章○朱傳云此成王除䘮朝廟所作疑後¶
<pb:KR1c0050_WYG_008-14a>¶
　　世遂以為嗣王朝廟之樂也¶
訪予落止率時昭考於乎悠哉朕未有艾將予就之繼¶
猶判渙維予小子未堪家多難紹庭上下(音/户)陟降厥家¶
(音/姑)休矣皇考以保明其身(二句/無韻)¶
　落者成就止宿之意言問我於何所成就止宿乎惟¶
　率循昭考之道然其道甚逺行者莫能至也將以為¶
　能就之矣繼猶覺其判渙而不合也况新經大難之¶
　後豈復堪家之多難乎所頼者昭考在天之靈繼續¶
<pb:KR1c0050_WYG_008-14b>¶
　而上下於庭陟降於家有以保䕶而開明之顧命誕¶
　保文武大訓無敢昬逾成王之保明其身者如此¶
　　訪落一章○與前篇同¶
敬之敬之天維顯思命不易哉無曰高高在上陟降厥¶
士日監在茲維予小子不聰敬止日就月將學有緝熙¶
于光明(彌郎/反)佛時仔肩示我顯徳行(户郎/反)¶
　首言天之聰明明威敬之不可懈繼言聰以成敬學¶
　之不可輟卒乃歸功于周公二公諸人輔導啓沃之¶
<pb:KR1c0050_WYG_008-15a>¶
　勤也仔肩肩也身所頼以執持者也不曰股肱而曰¶
　仔肩尊之之辭¶
　　敬之一章○成王自儆之詩也以類附於朝廟詩¶
　　後意後世於成王廟亦歌之耳下篇同¶
予其懲而毖後患莫予荓蜂自求辛螫肇允彼桃蟲拚¶
飛維鳥未堪家多難予又集于蓼¶
　荓與屏同謂驅之也桃蟲鷦鷯也蜂之集于人也欲¶
　撲而去之則致螫焉鷦鷯小鳥能化為鵰以喻小人¶
<pb:KR1c0050_WYG_008-15b>¶
　者疑之則因疑而生機毒信之則因信而成權勢夫¶
　惟明足以察之不惡而嚴則二者之患亾矣成王之¶
　初管蔡流言必有左右者表裏其間既已感悔故察¶
　見情偽而深懲之言自今以始豈復堪家之多難而¶
　又重其苦乎所謂毖後患者也¶
　　小毖一章¶
載芟載柞其耕澤澤千耦其耘徂隰徂畛侯主侯伯(轉/音)¶
(補/)侯亞侯旅侯彊侯以有嗿其□思媚其婦(房以/反)有依¶
<pb:KR1c0050_WYG_008-16a>¶
其士有略其耜俶載南畞(滿以/反)播厥百穀實函斯活驛¶
驛其達有厭其傑厭厭其苗緜緜其麃¶
　朱傳之説盡矣¶
載穫濟濟有實其積萬億及秭為酒為醴烝畀祖妣以¶
洽百禮¶
　説見豐年然彼所謂百禮者先農田祖之類此則大¶
　蜡合萬物而索饗之其名轉多也¶
有飶其香邦家之光有椒其馨胡考之寧¶
<pb:KR1c0050_WYG_008-16b>¶
　蜡後則有飬老之禮故此并言之夀考者國之瑞故¶
　曰邦家之光寧者養而安之也¶
匪且有且匪今斯今振古如茲(無/韻)¶
　振古如茲言自后稷以来如此也即豳雅自昔何為¶
　自古有年之意¶
　　載芟一章○此下三章所謂豳頌也周禮國大蜡¶
　　擊土鼓而吹之者也然惟此三章耳朱子并思文¶
　　臣工噫嘻豐年言之恐非葢后稷配天之辭非所¶
<pb:KR1c0050_WYG_008-17a>¶
　　施於蜡祭而臣工噫嘻皆有時王名號非道豳舊¶
　　俗七月楚茨等之例也¶
畟畟良耜俶載南畝(滿以/反)播厥百穀實函斯活或來瞻¶
女載筐及筥其饟伊黍其笠伊糾其鎛斯趙以薅荼蓼¶
荼蓼朽止黍稷茂(音/耄)止穫之挃挃積之栗栗其崇如墉¶
其比如櫛以開百室百室盈止婦子寧止殺時犉牡有¶
捄其角(音/録)以似以續續古之人(末句/無韻)¶
　上篇言酒醴故此言牲所謂續古之人者續其烝祖¶
<pb:KR1c0050_WYG_008-17b>¶
　妣洽百禮之祭也¶
　　良耜一章○與載芟同¶
絲衣其紑(古音匹/之反)載弁俅俅(古音渠/之反)自堂徂基自羊徂¶
牛(音/疑)鼐鼎及鼒兕觥其觩旨酒思柔不吳不敖胡考之¶
休¶
　絲衣爵弁士之祭服也自堂至于塾省其地以定坐¶
　次也自羊至于牛自鼐鼎至于鼒省其牲以定品味¶
　也然後以兕觥酌酒而養老焉又能致其尊敬無有¶
<pb:KR1c0050_WYG_008-18a>¶
　喧嘩怠慢者是以夀考之人不獨受而安之抑且悦¶
　而美之也¶
　　絲衣一章○蜡祭擊土鼓吹豳頌以息老物於是¶
　　國亦飬老焉此則飬老之詩也萬物助天以成嵗¶
　　功至此為其老而勞故息之人則萬物之貴期頤¶
　　耄耋邦家之光也是以特于祭畢飬之而述其執¶
　　事者之恭如此¶
於鑠王師遵飬時晦時純熙矣是用大介我龍受之蹻¶
<pb:KR1c0050_WYG_008-18b>¶
蹻王之造載用有嗣實維爾公允師¶
　言文王有極盛之師衆恭順小心以晦自飬葢毫無¶
　圗度天命之心公之至也然其徳不可掩是以晦而¶
　愈明而純熙于是大介介如介以景福之介天命維¶
　新是純熙之大介也今我既寵受之而蹻然成王業¶
　矣其所以嗣文王之志者實維師其大公之心而已¶
　王仲淹曰美哉公旦之為周也外不屑天下之謗而¶
　私其迹曰必使我子孫相承而宗祀不絶也内實達¶
<pb:KR1c0050_WYG_008-19a>¶
　天下之道而公其心曰必使我君臣相安而禍難不¶
　作深乎深乎安家者所以寧天下也存我者所以厚¶
　蒼生也故遷都之義曰洛邑之地四達而平使後世¶
　子孫有徳者易以王無徳者易以亾鳴呼此其所為¶
　師文王者乎¶
　　酌一章○此東都文王廟之詩案洛誥曰王在新¶
　　邑烝祭嵗文王騂牛一武王騂牛一又曰予不敢¶
　　宿則禋于文王武王然則東都惟有文武廟明矣¶
<pb:KR1c0050_WYG_008-19b>¶
　　東都之雅附于豳雅故東都之頌附于豳頌其義¶
　　一也或曰歸之雅頌正篇不可乎曰因周公營洛¶
　　而有朝㑹祭享之詩故後人不忍忘其志猶之居¶
　　東之詩之附豳風者云爾及其後也東都畿内歌¶
　　謡悉次于豳雅以逮厲幽葢以其類繫之者非周¶
　　公之舊矣¶
綏萬邦屢豐年天命匪解(三句/無韻)桓桓武王保有厥士于¶
以四方克定厥家於昭于天皇以間之¶
<pb:KR1c0050_WYG_008-20a>¶
　綏萬邦而屢豐年可見天命之匪懈也由桓桓之武¶
　王保有文王之多士而用之於四方故能安定厥家¶
　使其家之先王皆克配上帝而於昭于天王今又間¶
　一位于其間矣是以陟降左右而天命為之不懈也¶
　　桓一章○祭武王廟之詩¶
文王旣勤止我應受之敷時繹思我徂維求定時周之¶
命於繹思(無/韻)¶
　敷者普也此言敷時謂無時而不然猶下言敷天謂¶
<pb:KR1c0050_WYG_008-20b>¶
　無地而不然也言文王之勤民既如此我應承而繼¶
　之是以時時繹思文王之徳而不敢忘其志我斯行¶
　也豈富天下哉求民之定而已抑此非獨文王之志¶
　也實天之所以命周者而予以弗順天是懼也因歎¶
　息而復使衆繹思之庶乎有以諒其心也¶
　　賚一章○武王克商而大賚之所作後于武王廟¶
　　歌之¶
於皇時周陟其高山嶞山喬嶽允猶翕河敷天之下裒¶
<pb:KR1c0050_WYG_008-21a>¶
時之對時周之命(無/韻)¶
　周謂新邑也皆蒙舊號稱周言大哉周也陟其髙山¶
　而望之則見嶞山喬嶽信乎有似于翕聚其河者謂¶
　山川之相環抱形勢之壯也且其地居土之中朝貢¶
　之便普天之下莫不聚而歸向之焉謂都㑹之雄也¶
　是誠天之所以命周者故欲作周居於洛邑而後去¶
　焉¶
　　般一章○武王因般逰而望三塗嶽鄙顧瞻河洛¶
<pb:KR1c0050_WYG_008-21b>¶
　　之間有定都之志故作此詩其後成王與周召成¶
　　之而武王廟樂亦以此詩歌焉¶
魯頌¶
　案宋魯無風者先儒以為王尊宋魯巡守述職不陳¶
　其詩明黜陟所不加也然邶鄘以下東遷後詩皆非¶
　王朝所采而宋魯亦無之縁其先有列國之名部故¶
　後来者得以附焉宋魯先無部名是以後雖有詩亦¶
　無所附也宋魯皆用天子禮樂商頌宋人之廟樂也¶
<pb:KR1c0050_WYG_008-22a>¶
　魯之所用或即周頌清廟之類其國固不得私作矣¶
　故魯人欲為僖公作頌而季孫行父請于周以為之¶
　夫魯得祀文王則頌亦止于文王耳雖周公無頌也¶
　况僖公乎此其失禮之中復失禮者然宗國之詩天¶
　子所命固不得而刪也僖公魯之賢君故聖人取節¶
　焉¶
駉駉牡馬(音/姥)在坰之野(神與/反)薄言駉者有驈有皇有驪¶
有黄以車彭彭(音/旁)思無疆思馬斯臧¶
<pb:KR1c0050_WYG_008-22b>¶
駉駉牡馬在坰之野薄言駉者有騅有駓有騂有騏以¶
車伾伾思無期思馬斯才¶
駉駉牡馬在坰之野薄言駉者有驒有駱有駵有雒以¶
車繹繹思無斁思馬斯作¶
駉駉牡馬在坰之野薄言駉者有駰有騢(古音/胡)有驔有¶
魚以車袪袪思無邪(音/徐)思馬斯徂¶
　　駉四章○頌僖公牧事之有成也言牧馬而推及¶
　　於思者精神之運有所不加則無一之可成也然¶
<pb:KR1c0050_WYG_008-23a>¶
　　而貴畜荒禽則又失之故言思之無疆無期無斁¶
　　而卒以無邪可謂善言思矣可謂知立功立事之¶
　　本矣¶
有駜有駜駜彼乘黄夙夜在公在公明明(彌郎/反)振振鷺¶
鷺于下(音/户)鼓咽咽醉言舞于胥樂兮¶
有駜有駜駜彼乘牡(莫九/反)夙夜在公在公飲酒振振鷺¶
鷺于飛鼓咽咽醉言歸于胥樂兮¶
有駜有駜駜彼乘駽夙夜在公在公載燕自今以始嵗¶
<pb:KR1c0050_WYG_008-23b>¶
其有(音/以)君子有穀詒孫子于胥樂兮¶
　　有駜三章○頌僖公燕飲羣臣之詩¶
思樂泮水薄采其芹魯侯戾止言觀其旂(音/芹)其旂茷茷¶
鸞聲噦噦無小無大從公于邁¶
思樂泮水薄采其藻魯侯戾止其馬蹻蹻其馬蹻蹻其¶
音昭昭載色載笑匪怒伊教¶
思樂泮水薄采其&KR1732;魯侯戾止在泮飲酒旣飲㫖酒永¶
錫難老順彼長道屈此羣醜¶
<pb:KR1c0050_WYG_008-24a>¶
穆穆魯侯敬明其徳敬慎威儀維民之則允文允武昭¶
假烈祖靡有不孝自求伊祜¶
明明魯侯克明其徳旣作泮宮淮夷攸服(蒲北/反)矯矯虎¶
臣在泮獻馘(古音/國)淑問如臯陶在泮獻囚¶
濟濟多士克廣徳心桓桓于征狄彼東南烝烝皇皇不¶
吳不揚不告于訩在泮獻功¶
角弓其觩束矢其&KR0679;戎車孔博徒御無斁旣克淮夷孔¶
淑不逆式固爾猶淮夷卒獲¶
<pb:KR1c0050_WYG_008-24b>¶
翩彼飛鴞集于泮林食我桑黮懐我好音憬彼淮夷来¶
獻其琛元龜象齒大賂南金¶
　　泮水八章○頌僖公作泮宮以興學也前三章述¶
　　其方作泮宮而親視學之事後四章述其既作泮¶
　　宮而征服淮夷之事第四章乃承上意起下意所¶
　　謂允文允武是也古者文武之事皆于學故師之¶
　　出也受成其反也釋奠告訊而奏愷焉公克淮夷¶
　　適當泮成之後故詩人述其事以美其志抑是征¶
<pb:KR1c0050_WYG_008-25a>¶
　　也春秋所不書然以此篇及下篇攷之則魯人夸¶
　　大其事非恒役不書之例明矣意者無王命而自¶
　　行之且攷詩意非公在行也故亦例以恒役所謂¶
　　為賢者諱者與¶
閟宮有侐實實枚枚赫赫姜嫄其徳不回上帝是依無¶
災無害彌月不遲是生后稷降之百福(方墨/反)黍稷重穋¶
稙穉菽麥(莫北/反)奄有下國俾民稼穡有稷有黍有稻有¶
秬奄有下土纉禹之緒¶
<pb:KR1c0050_WYG_008-25b>¶
后稷之孫實維大王居岐之陽實始翦商至于文武纘¶
大王之緒致天之届于牧之野(神與/反)無貳無虞上帝臨¶
女敦商之旅克咸厥功王曰叔父建爾元子俾侯于魯¶
大啟爾宇爲周室輔¶
　將美僖公而叙自姜嫄后稷及太王文武之事因魯¶
　得祭及之故也故遂言祭祀后帝后稷以至周公皇¶
　祖¶
乃命魯公俾侯于東錫之山川土田附庸周公之孫莊¶
<pb:KR1c0050_WYG_008-26a>¶
公之子龍旂承祀六轡耳耳春秋匪解享祀不忒皇皇¶
后帝皇祖后稷享以騂犧(古音許/何反)是饗是宜(魚何/反)降福¶
旣多周公皇祖亦其福女¶
秋而載嘗夏而福衡(户郎/反)白牡騂剛犧尊將將毛炰胾¶
羮籩豆大房萬舞洋洋孝孫有慶(音/羗)俾爾熾而昌俾爾¶
夀而臧保彼東方魯邦是常不虧不崩不震不騰三夀¶
作朋如岡如陵¶
公車千乘朱英緑縢二矛重弓(音/肱)公徒三萬貝胄朱綅¶
<pb:KR1c0050_WYG_008-26b>¶
烝徒増増戎狄是膺荆舒是懲則莫我敢承俾爾昌而¶
熾俾爾夀而富(方二/反)黄髮台背夀胥與試俾爾昌而大¶
俾爾耆而艾萬有千嵗睂夀無有害¶
　夀胥與試者髪黄而背台夀之驗也惟夀者將一一¶
　而試驗之此下四章皆頌公有武功而能復周公之¶
　宇所謂昭假烈祖靡有不孝者也¶
泰山巖巖魯邦所詹奄有龜蒙遂荒大東至于海邦淮¶
夷来同莫不率從魯侯之功¶
<pb:KR1c0050_WYG_008-27a>¶
保有鳧繹遂荒徐宅至于海邦(與從/協)淮夷蠻貊及彼南¶
夷莫不率從莫敢不諾魯侯是若¶
天錫公純嘏(音/古)睂夀保魯居常與許復周公之宇魯侯¶
燕喜令妻夀母(滿以/反)宜大夫庶士邦國是有(音/以)旣多受¶
祉黄髮兒齒¶
　令妻夀母似不應並讀既自祝其母又使其妻為母¶
　夀也¶
徂來之松新甫之柏是斷是度是尋是尺松桷有舄路¶
<pb:KR1c0050_WYG_008-27b>¶
寢孔碩新廟奕奕奚斯所作孔曼且碩萬民是若¶
　此章乃結言新寢廟¶
　　閟宮九章○頌僖公能新寢廟以承祀也前四章¶
　　叙魯得用王禮以祭祀之由次四章叙僖公有武¶
　　功以修周公之緒而卒章則是詩所以作也以此¶
　　詩合泮水觀之僖公葢用兵于淮徐而服之者書¶
　　費誓淮夷徐戎並興自當為僖公之事故與秦誓¶
　　相次書序乃謂魯公伯禽所作豈有虞夏殷周之¶
<pb:KR1c0050_WYG_008-28a>¶
　　編悉用時世先後而魯公在平王前三百年乃反¶
　　越亂如此其錯説無疑矣¶
商頌¶
　商頌殷之舊樂歌也微子承殷之祀修其禮物後嗣¶
　不能世守七世至戴公時大夫正考甫得商頌十二¶
　篇於周太師歸以祀其先王至孔子編詩又忘其七¶
　故商頌者殷人之作其辭于三百最古者也編次在¶
　此先魯後宋之義又三百皆周詩故魯頌附于周頌¶
<pb:KR1c0050_WYG_008-28b>¶
　而以異代之樂終焉¶
猗與那與置我鞉鼓奏鼓簡簡衎我烈祖¶
　猗那盛多之意未迎牲而先奏樂以安神商人之禮¶
　也¶
湯孫奏假綏我思成鞉鼓淵淵嘒嘒管聲旣和且平依¶
我磬聲於赫湯孫穆穆厥聲¶
　此既迎牲而祭也管堂下之樂也不言升歌然曰依¶
　我磬聲則舉之矣葢虞書曰戛擊鳴球搏拊琴瑟以¶
<pb:KR1c0050_WYG_008-29a>¶
　詠説者謂鳴球為堂上玉磬聲清越以莭歌者也鄭¶
　氏及朱子於此磬聲亦云堂下之樂與堂上相依八¶
　音人聲和也穆穆厥聲者敬静之意¶
庸鼓有斁萬舞有奕我有嘉客亦不夷懌¶
　朱傳云上文言鞉鼓管籥作于堂下其聲依堂上之¶
　玉磬無相奪倫者至此則九獻之後鐘鼓交作萬舞¶
　陳于庭而祀事畢矣嘉客先代之後来助祭者也愚¶
　謂鐘有頌鐘有笙鐘磬亦有頌磬有笙磬庸即頌也¶
<pb:KR1c0050_WYG_008-29b>¶
　與磬聲相應者也此庸字亦當包鐘磬然乃在縣者¶
　與上玉磬别也虞書云笙鏞以間此直言鏞以人聲¶
　為重也以虞周之樂推之庸鼓有斁當為間歌萬舞¶
　有奕當為合樂盖未至間歌則笙鏞未舉未至合樂¶
　則萬舞未陳而上管聲磬聲之相依者則渾升歌下¶
　管而言之實則兩叚也¶
自古在昔先民有作温恭朝夕執事有恪¶
　有作謂制禮者也恭于容而敬于事以承祭祀作者¶
<pb:KR1c0050_WYG_008-30a>¶
　之意也¶
顧予烝嘗湯孫之將¶
　庶幾神享之意¶
　　那一章○此祭湯廟之樂因言湯孫故説者謂為¶
　　太甲然恐亦通稱耳後篇同¶
嗟嗟烈祖有秩斯祜申錫無疆及爾斯所¶
　言席祖之福祜以及今日¶
旣載清酤賚我思成亦有和羮旣戒旣平鬷假無言時¶
<pb:KR1c0050_WYG_008-30b>¶
靡有爭綏我睂夀黄耉無疆¶
　言祭時之敬如此而祈其福之降于身也¶
約軝錯衡八鸞鶬鶬以假以享我受命溥將自天降康¶
豐年穰穰來假來饗降福無疆¶
　言助祭之盛如此又祈其福之及于天下也¶
顧予烝嘗湯孫之將¶
　　烈祖一章○與前篇同但此篇多祝釐之辭葢祭¶
　　畢受福而送神之詩如周頌雝之比¶
<pb:KR1c0050_WYG_008-31a>¶
天命𤣥鳥降而生商宅殷土芒芒古帝命武湯正域彼¶
四方¶
　言契開基而湯受命也¶
方命厥后奄有九有(音/以)商之先后受命不殆在武丁孫¶
子¶
　方命厥后奄有九有猶書言外薄四海咸建五長申¶
　正域四方之事也商之先后謂繼湯者也皆能保天¶
　命不危殆以至于今¶
<pb:KR1c0050_WYG_008-31b>¶
武丁孫子武王靡不勝龍旂十乘大糦是承¶
　武王湯也武丁能繼湯緒是於武王之事無不克勝¶
　也故龍旂十乘以承祭祀而無愧色焉¶
邦畿千里維民所止肇域彼四海四海來假來假祁祁¶
　自成湯正域四方至此而復一匡天下¶
景員維河殷受命咸宜(魚何/反)百禄是何¶
　景大也員猶環也邦畿之域環之者河也¶
　　𤣥鳥一章○此當為時祫太廟之詩殷人祖契而¶
<pb:KR1c0050_WYG_008-32a>¶
　　宗湯故序自始封受命而亦及于羣廟功徳其詩¶
　　葢作於武丁之時也¶
濬哲維商長𤼵其祥洪水芒芒禹敷下土方外大國是¶
疆幅隕旣長有娀方將帝立子生商¶
　言商發祥于契乃及禹敷下土疆理方外大國之事¶
　者將起下章聲教逺達之意而不敢沒所自也魯頌¶
　叙后稷之功必曰纘禹之緒而雅述公劉世業亦必¶
　曰信彼南山維禹甸之¶
<pb:KR1c0050_WYG_008-32b>¶
𤣥王桓撥受小國是達受大國是達率履不越遂視旣¶
發相土烈烈海外有截¶
　契主文教而曰桓撥猶稷司播種而曰思文皆表微¶
　之辭也率履不越尊其教也其教達于小大之國莫¶
　不尊而循之不但身之循之更觀其心亦旣感𤼵興¶
　起以應之比及其孫相土又有烈烈之功雖至海外¶
　其聲教截然如一也¶
帝命不違至于湯齊湯降不遲聖敬日躋昭假遲遲上¶
<pb:KR1c0050_WYG_008-33a>¶
帝是祗帝命式于九圍¶
　齊言積滿也天固眷命于商然積累至湯則已齊矣¶
　盖湯之生也適應其期聖敬之徳日升以昭假于天¶
　遲久而不懈其心一惟上帝是敬是以上帝遂命以¶
　法式于九圍也¶
受小球大球爲下國綴旒何天之休不競不絿不剛不¶
柔敷政優優百禄是遒¶
受小共大共爲下國駿厖(古音莫/工反)何天之龍敷奏其勇¶
<pb:KR1c0050_WYG_008-33b>¶
不震不動不戁不竦百禄是總¶
　此兩章方是言湯為方伯天下歸之下章乃言革夏¶
　之事綴旒以旗喻言其為四國繫屬也故舉徳政駿¶
　厖以馬喻言其為四國雄長也故舉威武¶
武王載旆有䖍秉鉞如火烈烈則莫我敢曷苞有三蘖¶
莫遂莫達九有有截韋顧旣伐昆吾夏桀¶
昔在中葉有震且業允也天子降予卿士實維阿衡(户/郎)¶
(反/)實左右商王¶
<pb:KR1c0050_WYG_008-34a>¶
　此兩章備言湯與伊尹伐暴救民之功中葉夏之季¶
　世也¶
　　長發七章○與前篇同然彼時祫而此其大祫與¶
　　葢大祫兼毁廟之主中及相土是先公咸在也又¶
　　盤庚曰兹予大享於先王爾祖其從與享之惟大¶
　　祫為大享中及阿衡是元功在焉故朱傳亦疑為¶
　　大祫也那與烈祖居前者以受命之主先猶周頌¶
　　清廟維天維清也然後次以時祫大祫之樂章猶¶
<pb:KR1c0050_WYG_008-34b>¶
　　周頌烈文也然商謂契𤣥王周于后稷惟武成言¶
　　先王而詩未嘗稱王也葢子孫不敢位號其逺祖¶
　　以為恭兹乃周公之志與¶
撻彼殷武奮伐荆楚冞入其阻裒荆之旅有截其所湯¶
孫之緒¶
維女荆楚居國南鄉昔有成湯自彼氐羌莫敢不來享¶
莫敢不來王曰商是常¶
天命多辟設都于禹之績嵗事來辟勿予禍適稼穡匪¶
<pb:KR1c0050_WYG_008-35a>¶
解天命降監下民有嚴不僭不濫不敢怠遑命于下國¶
封建厥福(方墨/反)¶
　自第二章至此皆因伐楚而託為訓戒諸侯之辭言¶
　汝荆楚近在國之南鄉非逺裔也當成湯時雖氐羌¶
　之逺莫不王享其來舊矣繼自今多辟各以嵗事來¶
　王勿復使予禍謫如荆楚然惟保境寧民勤于稼穡¶
　可也況非予之汝威也天之監于下民者至嚴而無¶
　僣濫也惟其不敢怠遑于王事則命之有國而大建¶
<pb:KR1c0050_WYG_008-35b>¶
　其福矣¶
商邑翼翼四方之極赫赫厥聲濯濯厥靈夀考且寧以¶
保我後生¶
　頌髙宗之功徳¶
陟彼景山松柏丸丸是斷是遷方斲是䖍松桷有梴旅¶
楹有閑寢成孔安¶
　言立髙宗廟之事¶
　　殷武六章○朱傳云此葢為百世不遷之廟不在¶
<pb:KR1c0050_WYG_008-36a>¶
　　三昭三穆之數既成始祔而祭之之詩也愚謂𤣥¶
　　鳥之篇有武丁孫子之語則及下長發二詩皆當¶
　　為高宗時作葢或從前追逺之辭有所未備也高¶
　　宗思道好學兼有文徳武功尤留心祭祀之事故¶
　　書稱嘉靖殷邦其沒也為宗而世祭焉頌終殷武¶
　　以為商之賢君於此究矣¶
　¶
　¶
<pb:KR1c0050_WYG_008-36b>¶
　¶
　¶
　¶
　¶
　¶
　¶
　¶
　詩所卷八¶
